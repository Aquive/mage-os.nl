# Oprichting Mage-OS Nederland als vereniging met beperkte rechtsbevoegdheid

Op 18 november 2022 werd Mage-OS Nederland ingeschreven bij de Kamer van Koophandel onder nummer 88186288. Het begin van een nieuwe community is daarmee werkelijkheid geworden. De rechtsvorm is vooralsnog een vereniging met beperkte rechtsbevoegdheid, geen inschrijving nodig bij de notaris, maar ook niet veel aansprakelijkheid en dus financiele achtervang. Dat komt later wel.

---

De oorspronkelijke initiatiefnemers (met uitzondering van Willem Wigman want die was al druk genoeg met Hyvä en Mage-OS wereldwijd) werden direct functionaris binnen het eerste bestuur: Jeroen Boersma (Elgentos), Jisse Reitsma (Yireo), Peter Jaap Blaakmeer (Elgentos), Sander de Graaf (3WebApps), Sanne Bolkenstein (Hyvä). Rollen werden nog niet verdeeld.

De naam was ontstaan uit een brainstorm: De naam Dutchento was te duur om over te nemen. Mage-OS was al een ding wereldwijd. En bij gebrek aan beter is die naam gekozen. Bij de Kamer van Koophandel kan de naam altijd nog worden gewijzigd, toch?