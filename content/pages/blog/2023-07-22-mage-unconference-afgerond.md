# En dat was een leuke MageUnconference Nederland

Van 12 t/m 15 juli organiseerde Yireo samen met Mage-OS Nederland een MageUnconference Nederland in Utrecht. En het was een succes: Meer dan 150 deelnemers, heel veel discussies (en niet alleen technisch). En bovenal was het gezellig.

---

### Een oud event met een nieuw tintje
De MageUnconference NL werd jaren geleden twee keer georganiseerd door Dutchento. Daarna werd het stil. Maar samen met de revival van de Nederlandse community in de vorm van Mage-OS Nederland, ontstond ook het idee om een MageUnconference Nederland te organiseren.

Het event telde twee conferentie (correctie: unconference) dagen - 13 en 14 juli. Maar tal van deelnemers bleven ook slapen, waardoor het ook de avond daarvoor en de ochtend daarna nog erg gezellig was.

### Unconferencing
De opzet van de unconference was ongedwongen: Op een muur werden topics verzameld om vervolgens via stemmen de belangrijke topics er gezamelijk uit te vissen. En uiteindelijk ontstonden er op die manier tal van sessies - rondetafelgesprekken, presentaties, brainstorm sessies. Verspreid over het grote terrein van Fort aan de Klop te Utrecht.

Dankzij de venue, de gezellige atmosfeer, de soepele organisatie en natuurlijk alle deelnemers was deze unconference voor iedereen meer dan de moeite waard. Dat doen we nog eens!

### Volgend jaar?
In 2024 zal er helaas geen MageUnconference NL plaats vinden, maar naar alle waarschijnlijkheid wel weer in 2025. Maar misschien wel een MageTitans Groningen 2024? Stay tuned!

Zie ook [https://mageunconference.nl/](https://mageunconference.nl/)