# Eerste ledenvergadering en aansluitend een nieuwjaarsborrel

Tijdens een eerste ledenvergadering op 19 januari 2023 bij Toque Toque Foodcafé, Utrecht, werden de eerste stappen concreet gemaakt. Een chaotische lollige vergadering van 40+ mensen in een kleine ruimte. Maar er werden wel spijkers met koppen geslagen.

---

Zo waren alle aanwezigen direct lid, bam! De contributie werd wel vast gelegd op 10 Euro per jaar, wat betekent dat er op termijn een schoonmaakactie plaats vindt om alle leden te vragen om contributie. En een nieuw bestuur werd gekozen: Jisse Reitsma (Yireo), Michiel Gerritsen (Control Alt Delete), Core de Reeper (Sansec), Sander de Graaf (3WebApps), Sanne Bolkenstein (Hyvä), Jeroen Boersma (Elgentos)en Roland Haselager (Taurus Media). Met nog nader in te vullen rollen van voorzitter, penningmeester en secretaris.

Er werd ook besloten verschillende werkgroepen op te richten: Een werkgroep (ofwel commissie) voor het organiseren van events zoals MeetMagento Nederland. Een commissie om de vereniging qua organisatiestructuur onder de loep te nemen. Een commissie voor sponsors. Etcetera.