# Eerste gesprekken over een community

De Nederlandse Magento community is wel eens actiever geweest. Mede vanwege COVID, maar ook doordat belangrijke community members het Magento ecosysteem hebben verlaten, werd het stil in Nederland. Jarenlang al geen MeetMagento Nederland, geen unconferences, geen lokale meetups. En dat, terwijl er wel heel veranderde binnen Magento-land.

---

Bij Jisse Reitsma (Yireo) en Sander de Graaf (3WebApps) ontstond een itch. Wat als de koppen bij elkaar werden gestoken om toch maar eens de community een nieuwe zwengel te geven. Jisse was al van plan een MageUnconference NL in 2023 te organiseren, maar wat als er ook weer een MeetMagento Nederland georganiseerd kon worden.

Anderen haakten aan bij de eerste gesprekken: Jeroen Boersma (Elgentos), Peter Jaap Blaakmeer (Elgentos), Sanne Bolkenstein (Hyvä) en Willem Wigman (Hyvä). En vanuit die eerste gesprekken ontstond het plan een nieuwe non-profit vereniging op te starten.