**Mage-OS Nederland is een vereniging die zich opwerpt ter ondersteuning van de Nederlandse Magento community. Mage-OS Nederland ontleent zijn naam aan [Mage-OS](https://mage-os.org/), een wereldwijd open initiatief voor het behoud van Magento Open Source (waarbij *Mage* een copyright-loze verbastering is van Magento en *OS* staat voor Open Source).**

# Over dit initiatief
Mage-OS Nederland is een intiatief van enkele community leden (Jeroen Boersma, Jisse Reitsma, Peter Jaap Blaakmeer, Sander de Graaf, Sanne Bolkenstein en Willem Wigman) om de Nederlandse community - na een paar jaar van relatieve inactiviteit - nieuw leven in te blazen. 

Het idee is om eerst een vereniging op te zetten (met de initiatiefnemers als interim bestuur, dan een ledenvergadering te organiseren en dan verdere community initiatieven te omarmen (zoals Nederlandse events, een betere website, informatievoorziening richting webwinkeliers en nog veel meer). 

Alle hulp is hierbij welkom, dus een van de eerste taken van het interim bestuur zal zijn om een organisatievorm te starten waardoor allerlei mogelijk initiatieven direct kunnen worden omarmd.

# Agenda
- ~**4 november 2022**: Eerste borrel in Utrecht ter revival van de Nederlandse Magento community;~
- ~**November 2022**: Oprichting Mage-OS Nederland als vereniging met beperkte rechtsbevoegdheid;~
- **December 2022**: Eerste communicatie over doelstellingen van Mage OS NL;
- **Januari 2022**: Eerste ledenvergadering en aansluitend een nieuwjaarsborrel:
  - Stemming over definitief eerste bestuur;
  - Discussie over Mage-OS NL als vereniging met volledige rechtsbevoegdheid;
  - Discussie over het lidmaatschapsbeleid;
  - Discussie over de toekomst van Magento in Nederland en de rol van Mage-OS NL daarbij;
  - Nieuwjaarsborrel
